---
title: Qaliley Mifi
date: 2021-14-09
layout: layouts/post.njk
---

Qaliley hadisǝsinin sıravi insanlar tǝrǝfindǝn yanlış tǝsǝvvürü başa düşülǝndir. Yǝni, bu qǝbildǝn insanların elm tarixi haqda düzgün mǝlumatı ǝks etdirmǝ iddiaları yoxdur. Lakin bǝzi ‘’elm’’ adamlarının bu hadisǝni insanlara yanlış çatdırması, artıq mülayim qarşılana bilmǝz. Mǝsǝlǝn, klisǝ vǝ Kardinal Bellarminonun, “teleskopun içindǝ şeytan var” deyǝrǝk Qalileyin nǝzǝryǝsinǝ qarşı çıxdığı iddia edilir. Bu yazıda Qaliley hadisǝsinǝ daha fǝrqli kontekstdǝn yanaşmağa çalışacam. Əslindǝ isǝ Qaliley mifinǝ.

Yazıda elm dedikdǝ tǝbiǝt elmlǝri nǝzǝrdǝ tutulmuşdur.

Əvvǝla qeyd edǝk ki, bir elm adamının fikirlǝrinǝ görǝ hǝbs edilmǝsi qǝbul olunası bir şey deyil. Kilsə Qalileyi mühakimǝ edib ev hǝbsinǝ mǝhkum edǝrǝk, insanlardan tǝbiǝtǝ baxıb düşünmǝlǝrini istǝyǝn Tanrının hökmlǝrinǝ qarşı çıxmışdır. Bu hǝrǝkǝt, tǝk Qalileyin yox, tǝbiǝti incǝlǝyǝrǝk Tanrını daha yaxşı tanıyacağına inanan bütün teistlǝri narahat edir.

![Wikipedia](/img/qaliley-mifi/1.jpeg)

Qaliley dünya mǝrkǝzli kainat anlayışını inkar edǝrǝk, teleskopunun kömǝyi ilǝ günǝş mǝrkǝzli sistemi müdafiǝ etmişdir. Qaliley “Dialogo” adlı ǝsǝrindǝ bu fikirlǝrini qǝlǝmǝ aldığı üçün inkvizisiya mǝhkǝmǝsi tǝrǝfindǝn ev hǝbsinǝ mǝhkum edilir. Kilsə günǝş mǝrkǝzli sistemǝ qarşı çıxarkǝn istifadǝ etdiyi qaynaqlardan biri Əhdi-Ətiqdǝ Yeşaya fǝslindǝ qeyd edilǝn bir pasajdır. Əgǝr hǝmin hissəni hǝrfi (literal) olaraq oxuyacaq olsaq, günǝşin dünya ǝtrafında döndüyü nǝzǝrǝ alınacaqdır. Kilsə Əhdi-Ətiq vǝ Əhdi-Cǝdiddə keçǝn hǝr pasajı hǝrfi mǝnada anlamırdı. Mǝsǝlǝn, Avreli Avqustin 5-ci ǝsrdǝ, yǝni bu hadisǝdǝn 12 ǝsr ǝvvǝl müqǝddǝs kitablarda keçǝn hǝr pasajın hǝrfi mǝnada interpretasiya edilmǝmǝli olduğunu qeyd etmişdir. Hǝtta, müşahidǝlǝrlǝ ilahi mǝtnlǝrin konflikt yaratdığı halda mǝtnlǝrin mǝcazi mǝnalarına fokuslanmaq lazım olduğunu vurğulamışdır. Avreli Avqustindən başqa Qalileydən bir ǝsr ǝvvǝl yaşayan astronom Kopernik dǝ Yeşayadakı pasajı hǝrfi olaraq anlamamışdır. Özü dindar bir Katolik olan Qaliley (Stiven Hokinq də ömrünün sonuna qǝdǝr inanclı Katolik kimi yaşadığını qǝbul edir), Əhdi-Ətiqǝ yox, onun hǝrfi mǝnada interpretasiyasına qarşı çıxmışdır. O, Əhdi-Ətiq vǝ Əhdi-Cǝdiddə hǝrfi mǝnada başa düşülmǝmǝsi lazım olan mǝtnlǝrin hǝrfi mǝnada interpretasiyası Tanrının ǝllǝri, ayaqları vǝ gözlǝri olduğunu qǝbul etmǝyimizǝ gǝtirib çıxaracağını qeyd etmişdir. Yaxşı, bǝs kilsə bunları bilə bilə niyǝ hǝmin pasajın hǝrfi mǝnasında ilişib qaldı?

![Telescope](/img/qaliley-mifi/2.jpeg)

Bu nisbǝtǝn dünya mǝrkǝzli kainat fikrinǝ olan inanc ilǝ ǝlaqǝlidir. Kilsə Qaliley hadisǝsindǝ tǝcrübǝlǝrin vǝ müşahidǝlǝrin dǝqiq olaraq günǝş mǝrkǝzli sistemi tǝsdiqlǝdiyinǝ qane olmamışdır. O dövrün günǝş mǝrkǝzli modeli bugünki kimi dǝqiq bir şǝkildǝ dǝstǝklǝnmǝmǝsini dǝ unutmamaq lazımdır. Dövrün bir çox astronumu da kilsə kimi geosentrik kainat modelini daha inandırıcı olduğunu düşünürdü. Maraqlı olan isǝ Qalileyə qarşı etirazlar sadǝcǝ dini ǝsaslı olmamış, dövrün elm adamları tǝrǝfindǝn kilsənin haqlı olduğu haqda elmi işlǝr hazırlanmışdır. Astronomiyada da tǝdqiqatları olan İtalyan din adamı Fransisko İnqoli, mǝşhur astronom Tiço Breyhin mǝlumatlarından istifadǝ edǝrǝk, dünya mǝrkǝzli sistemi müdafiǝ edǝn 18 riyazi vǝ fiziki arqument ortaya atmışdır. Bu arqumentlǝr Qalileyi qane etmǝsǝ dǝ, dövrün elm adamları tǝrǝfindǝn ciddiyǝ alınıb. Hǝtta, Qalileyin İnqoliyə cavab vermǝmǝsi, o dövrün tǝdqiqatçıları tǝrǝfindǝn günǝş mǝrkǝzli sistemin tǝkzib olunması kimi başa düşülmüşdür.

![Fransisko İnqoli](/img/qaliley-mifi/3.gif)

İnqolidən başqa cizvit din xadimlǝri Xristof Şayner vǝ Orazio Qrassi “günǝşdǝki lǝkǝlǝrin kǝşfi vǝ şǝrhi” ilǝ ǝlaqǝdǝr etirazları dini deyil, elmi etiraz idi. Qısacası, kilsənin Əhdi-Ətiqdǝki pasajın hǝrfi mǝnada oxumaqdakı sǝbǝblǝrindǝn biri edilǝn müşahidǝlǝrin dünya mǝrkǝzli olması idi. Finokçiaro, keçmişdǝ olduğu kimi bugün dǝ çılqap gözlǝ müşahidǝ dünya mǝrkǝzli bir sistemi dǝstǝklǝdiyini qeyd etmişdir. Yǝni, konflikt tezisi (Conflict thesis) müdafiǝ edǝnlǝrin ǝksinǝ, geosentrik dünya mǝrkǝzli sistemi müdafiǝ edǝn kilsə vǝ elm adamları, Əhdi-Ətiqə ǝsaslanaraq “müşahidǝyǝ” kateqorik olaraq qarşı çıxmayıblar, müşahidǝlǝrin nǝzǝriyyǝlǝrini tǝsdiqlǝdiklǝri inanıblar.

Önǝmli olan mǝsǝlǝlǝrdǝn biri dǝ teleskopun o dövrdǝ güvənilən olmamasıdır. Yǝni, teleskopla bugünki keyfiyyǝtdǝ mǝlumat ǝldǝ etmǝk mümkün deyildi. Linzada olan xǝtalar, dizayndaki problemlǝr şǝkillǝrin tǝhrif olmasına gǝtirib çıxara bilirdi. Teleskopla ǝldǝ edilǝn müşahidǝlǝrin ciddiyǝ alınıb, dǝyǝrli görülmǝsi üçün bir ǝsr yarım daha keçmǝli idi. Qısacası, Qalileyə qarşı çıxanların hamısını irrasional hesab etmǝk ǝdalǝtli deyil. Teleskopun güvənilən olmadığına bir digǝr dǝlil dǝ Qalileyin Venesiya Senatından teleskopuna dǝstǝk almaq üçün istifadǝ etdiyi arqumentdir. Qaliley bu ixtiranın elmǝ verǝcǝyi tövhə yerinǝ, teleskopun müharibǝdǝ düşmǝni daha tez görmǝyi tǝmin edǝcǝyini söylǝmişdir.

![Kapitalizm Piramidi](/img/qaliley-mifi/4.jpeg)

Digǝr ǝn çox iqnor edilǝn mǝsǝlǝlǝrdǝn biri dǝ o dövrün cǝmiyyǝtindǝki güc münasibǝtlǝridir. Maraqlısı budur ki, kilsə Qalileydən ǝvvǝl bu fikir sǝslǝndirǝn elm adamlarına eyni reaksiyanı vermǝyib. Mǝsǝlǝn, Qaliley ilǝ eyni dövrdǝ yaşayan Kepler vǝ ondan bir ǝsr öncǝ yaşamış Kopernik, günǝş mǝrkǝzli sistemi müdafiə edib, amma kilsə tǝrǝfindǝn hǝr hansı bir tǝzyiqǝ mǝruz qalmayıblar. Əksinǝ, kardinal Şoenverq vǝ yepiskop Qiese kimi önǝmli katolik din xadimlǝri Koperniki günǝş mǝrkǝzli sistemi müdafiǝ edǝn kitabını nǝşr etmǝsinǝ tǝşviq etmişlǝr. Bu hadisǝ kilsənin Qalileyə qarşı tǝzyiqinin arxasında sadǝcǝ dini ǝsas olmadığını dǝstǝklǝyir. Bu sǝbǝblǝrin başında Protestant Reform hǝrǝkatı gǝlmǝktǝdir. Qaliley hadisǝsinin ǝn önǝmli ekspertlǝrindǝn olan Ernan MakMullin, Qalileyin fikirlǝrini dilǝ gǝtirdiyi dövrün hǝssas olduğunu tarixi bir misal ilǝ açıqlayır. Xristianlığın önǝmli ilahiyyatçılarından Nikol de Oresme, Qalileydən, hǝtta Kopernikdǝn dǝ ǝvvǝl dünyanın fırlana biləcəyini iddia etmişdir, amma kilsədən Qaliley kimi tǝzyiq görmǝmişdir. Kilsənin iki eyni hadisǝyǝ verdiyi fǝrqli reaksiyanı anlamaq üçün reform hǝrakatının nǝticǝlǝrinǝ fokuslanmaq lazımdır. Reform, cǝmiyyǝtdǝ zehni inqilab yaradıb, kilsənin İncili interpretasiya sǝlahiyyǝtini sorğulamışdır. Maykl Ruz da hadisǝnin sosial vǝ siyasi tǝrǝfinǝ diqqǝt yönǝldǝrǝk, orta ǝsrdǝ elmi dǝstǝklǝyǝn kilsənin, bu dövrdǝ güc itirmǝmǝk üçün elm daxil hǝr sahǝdǝ tǝzyiqi daha da artırmışdır. Qalileyin müqǝddǝs mǝtnlǝri interpretasiyasının sǝlahiyyǝti tǝk kilsədə olmamalıdır demǝsi vǝ elm adamlarının kilsədən daha yaxşı interpretasiya edǝ bilǝcǝklǝri fikri kilsənin hǝdǝfi halına gǝlmǝsinǝ sǝbǝb olmuşdur. Qaliley, müqǝddǝs mǝtnlǝri xǝtasız olduğuna, lakin şǝxsi vǝ ya institusional interpretasiyaların xǝtaları ola bilǝcǝyini düşünürdü.

Unutmamaq lazımdır ki, kilsə sadǝcǝ din yox, sosial vǝ siyasi bir güc idi. Yǝni, Qalileyin bu gün kilsənin dini hakimiyyǝtini sorğulaması digǝr sahǝlǝrdǝki sǝlahiyyǝtlǝrinin dǝ sorğulanmasına gǝtirib çıxaracaqdı. Kilsə bu sǝbǝblǝ hakimiyyǝtini sual altına almağa çalışan hǝr cǝhdi tǝzyiqlǝ basdırmağa çalışmışdır.

Digǝr maraqlı bir fakt da odur ki, katolik ispaniyanıın Qalileyin ‘’Diaologo’’ adlı ǝsǝrini qadağan etmǝmǝsidir. Normal şǝrtlǝrdǝ, İspan inkvizisiyası, katolik kilsənin qǝrarlarına görǝ hǝrǝkǝt etmǝli idi. Digǝr tǝrǝfdǝn ispan tǝrǝfdarı bir kitab katolik kilsəsi tǝrǝfindǝn qadağan edildiyi üçün ispanların qǝzǝbinǝ sǝbǝb olmuşdur. Bunun nǝticǝsindǝ, ispanlar Qalileyin kitabını qadağan etmǝmǝk qǝrarına gǝliblǝr. Bütün bunlar onu göstərir ki, kilsəni siyasi vǝ sosial yox, tǝkcǝ dini kontekstdǝ qiymǝtlǝndirǝnlǝr bu hadisǝyǝ mǝna vermǝyǝ çǝtinlik çǝkǝcǝk.

![Paul Feyerabend](/img/qaliley-mifi/5.jpeg)

Son olaraq, Paul Feyerabendin “Qaliley vǝ Hǝqiqǝtin Tiranlığı” adlı mǝqalǝsinǝ göz atmaq yerindǝ olacaq. Feyerabend, ǝsasǝn elmin hǝqiqǝtǝn tǝk qaynağı ola bilmǝyǝcǝyi, hǝr elm sahǝsinin ayrı bir mǝktǝb olduğu, elmi tǝnqid etmǝk üçün elm adamı olma mǝcburiyyǝtinin olmaması kimi vǝ s. tǝnqidlǝri ilǝ mǝşhurdur. Feyerabend, bu gün elm adamlarının azad olmadığını, kilsənin Qalileyə göstǝridiyi tǝzyiqin eynisini, hǝtta daha çoxunu hazırda elm adamlarına qarşı tǝtbiq olunduğunu deyir. Mǝsǝlǝn, elm adamı onun tǝdqiqatını dǝstǝklǝyǝn müəssisənin dünya görüşünǝ qarşı olmamalıdır, onu dǝstlǝmǝk mǝcburiyyǝtindǝdir. Feyerabend, modern elm adamlarının Qaliley dövrünǝ qiyasla heç dǝ daha az tǝzyiq görmǝdiklǝrini vurğulayır. Aralarındakı ǝsas fǝrq isǝ, klisǝ mǝhdudiyyǝtlǝri qanun halına salaraq edǝrkǝn, indiki dövrdǝ isǝ psixoloji tǝzyiq ilǝ edilir. Yǝni, siz klisǝnin gǝtirdiyi qanunu açıq bir şǝkildǝ tǝnqid edǝ bilǝcǝyiniz halda indiki dövrdǝ sizǝ qarşı edilǝn hǝr hansı bir psixoloji tǝzyiqi, imtina mǝdǝniyyǝtini vǝ s. tǝnqid edib düzǝldǝ bilǝcǝyiniz bir tǝrǝfi qalmır. Mǝsǝlǝn, bir fǝlsǝfǝ professoru abort haqda siyasi diskursa qarşı bir fikir sǝslǝndirsǝ, sosial şǝbǝkǝlǝrdǝ başladılan linç kampaniyaları ilǝ hǝmin professorun işdǝn çıxarılması, cǝmiyyǝtdǝ gözdǝn salınması, hǝtta intihara qǝdǝr gedib çıxan psixoloji tǝzyiqlǝrǝ mǝruz qalması çox normaldır. Bu kampaniyaların, ǝsas problemlǝrdǝn biri dǝ tǝnqid edǝn tǝrǝfin ǝsasını bilmǝdǝn hücuma keçmǝsidir. Ümumiyyǝtlǝ, arqumentatif hücum belǝ olmur. Feyerabendə görǝ kilsənin münasibǝti daha vicdanlı vǝ mübahisǝsiz daha rasionaldır. Çünki, qarşınızda tǝnqid edib, düzǝldǝ bilǝcǝyiniz bir qanun var.

Yazı, Alper Bilgi’nin Qaliley Hadisǝsi’’ yazısından tərcümə edilib, ǝlavǝlǝr edilmişdir.

**İstifadə olunan qaynaqlar**

1. Kitabı Mukaddes, ss. 225–226
2. Eugenie C. Scott, Evolution vs. Creationism: An Introduction, (Berkeley: University of California), s. 55
3. Antony Walsh, Science Wars: Politics, Gender, and Race, (New Brunswick: Transaction Publishers, 2013), s.6
4. Stephen Hawking, A Brief History of Time (New York: Bantam Books, 1998) s.195
5. Galieo’nun Castelli’yə 21 dekabr 1613'də yazdığı məktub üçün bax: Maurice. A. Finocchiaro, The Galileo Affair: A Documentary History, (Berkeley: University of California Press, 1989), ss. 49–54
6. Finocchiaro, Defending Copenicus and Galileo: Critical Reasoning in the Two Affairs, s. 72
7. Stillman Drake, Galileo at Work: his Scientific Biography, (New York: Dover Publications, 2003) s.293
8. Finocchiaro, Defending Copernicus and Galileo, s. 293
9. Finocchiaro, Defending Copernicus and Galileo, s. 130–131
10. Arthur Koestler, The Sleepwalkers: A History of Man’s Changing Vision of the Universe (New York: The Macmillan Company, 1959), s.357, s.364
McMullin, “Galileo on Science and Scripture”, s. 274
11. Michael Ruse, Science and Spirituality (Cambridge: Cambridge University Press, 2010), s. 42
12. Gunnar Skirbekk və Nils Gilje, A History of Western Thought, tərc. Ronald Worley, (New York: Routledge, 2001) ss. 162–163
13. Finocchiaro, Defending Copernicus and Galileo, s.167
14. Paul Feynaberd, Akla Veda, Ertuğrul başer (Ayrıntı Yayınları, 2012)