---
title: Holden Kolfild'in Dilindən Azərbaycan Ədəbiyyatı
date: 2016-02-15
layout: layouts/post.njk
---

Bilirsiz, məsələ ondadır ki, bizim çox dahi yazıçılarımız olub. Çox təəsüf hal-hazırda vəziyyətimiz o qədər ürək açan deyil. Əvvəllər bizim ölkənin kiçik rayonlarından Cəfər Cabbarlı, Mikayıl Müşfiq və s. kimi yazıçılarımız çıxıbmış. Mən hələ ümumi bütün yazıçılarımızı saymağa çalışsam yəqin bu söhbət çox sıxıcı olar həm də heç bura onun yeri də deyil. İndi isə adam lap iyrənir. Valla həqiqi sözümdü. Ən çoxda özlərinə “yazar” deyəndə lap adam istəyir boğsun onları. İlahi! Mən bunlardan nə qədər çox iyrənirəm. Özüdə bilmirəm yazıçı deyəndə bunların başına nə daş düşür. Özlərini gözə soxmaq üçün ancaq mentalitet'nən məzələnirlər. Məni səhv başa düşməyin məndə mentalitetin gic-gic qaydalarını dəstəkləmirəm. Ancaq məsələ ondadır ki, bunların heç ədəbiyyatla əlaqəsi yoxdur. Ədəbiyyat fərqli bir şeydir. Allah haqqı. Hər əlinə qələm-kağız alan özünə yazıçı desə day nə oldu. Bilmirəm valla bəlkə mənim bu məsələlərə başım çox yaxşı işləmir. Özüdə nə gəldi danışıram.